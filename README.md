# GML.Next op 17 juli 2018 

## Door Edward Mac Gillavry
## Webmapper

* [Presentatie](https://emacgillavry.github.io/pres-gmlnext-2018-07-17/)

Op dinsdag 17 juli organiseert Geonovum een werkbijeenkomst die draait om de vraag: welke open standaard(en) verdient/verdienen een plek in de Nederlandse SDI als alternatief voor GML? Voor deze werkbijeenkomst zijn we op zoek naar iedereen die praktijkervaring heeft met alternatieven -denk aan GeoPackage, JSON, GeoJSON, CItyJSON etc. - die ons kan helpen bij het beantwoorden van bovenstaande vraag, door zijn of haar eigen ervaringen en visie in te brengen. Aanmelden kan met een mail aan Friso Penninga. Meer informatie over de werksessie vind je hieronder.
 

GML wordt als uitwisselformaat op veel plaatsen toegepast in de Nederlandse SDI: bij downloads, in berichtenverkeer en als output van OGC webservices als WFS en van API's. Dat is niet voor niets, want GML heeft een aantal sterke eigenschappen (zie bijvoorbeeld de white paper [Geostandaarden](https://docs.geostandaarden.nl/wp/basis-wpgs/#uitwisselformaat)). Maar GML krijgt ook kritiek: de bestandsgrootte loopt snel op, de ondersteuning in commerciÃ«le software is niet altijd even volledig en het is minder goed bruikbaar in webtoepassingen. Met het oog op het ontsluiten van geodata voor een brede groep gebruikers is het daarom tijd om te bekijken of er goede alternatieven zijn voor GML en in hoeverre die alternatieven gestandaardiseerd kunnen / moeten worden om eenduidig toegepast te kunnen worden in de Nederlandse SDI. In het werkveld genoemde alternatieven zijn bijvoorbeeld GeoPackage en JSON / GeoJSON / CityJSON.
